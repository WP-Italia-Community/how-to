# Codice di condotta #

Questo codice di condotta (da qui in poi “CoC”, dall’inglese _Code of Conduct_) si basa sul CoC adottato dai WordCamp e dagli eventi relativi alla comunità globale di WordPress.

## TL;DR ##

Ci aspettiamo reciproco rispetto e sostegno da parte di tutti i membri di Italia WP Community.

Per domande, dubbi e segnalazioni, rivolgersi a:

    Francesca Marano (@francina)
    Francesco Di Candia (@francescodicandia)
    Franz Vitulli (@franz)
    Luca Sartoni (@lucasartoni)

## Italia WP Community è per chiunque ##

Crediamo fortemente che questa comunità debba essere aperta a chiunque voglia farne parte, senza discriminazioni di genere, età, provenienza, appartenenza etnica e culturale, sistema operativo preferito, linguaggio di programmazione preferito, livelli di abilità e professionalità, status socioeconomico e religione (o mancanza di essa). Se si è qui, si è autorizzati a sentirsi alla pari di tutti gli altri membri.

## Comportamenti attesi ##

* Premura, rispetto, collaborazione sono pilastri fondamentali di questa comunità.
* Evitate comportamenti e linguaggio umilianti, discriminatori o molesti.
* Avvisate gli amministratori nel caso in cui notiate una situazione pericolosa o qualcuno in difficoltà, indipendentemente dalle conseguenze di tali situazioni.
* Partecipate in modo autentico ed attivo.

## Comportamenti non accettabili ##

I seguenti comportamenti non sono considerati accettabili:

* Usare un linguaggio violento, discriminatorio, sessista, razzista, omofobico, transfobico (inclusi scherzi, battute, etc.).
* Minacciare altri utenti.
* Postare materiale esplicitamente sessuale, violento o inappropriato.
* Postare (o minacciare di postare) informazioni personali o dossier contenenti informazioni personali (“doxing”).
* Mostrare attenzioni sessuali non gradite, inclusi commenti, battute, scherzi, etc..
* Intimidire altri utenti in qualsiasi modo.
* Stalking.
* Dirsi a favore di o incoraggiare qualsiasi dei comportamenti presenti in questa lista.

## Conseguenze nel caso di comportamenti non accettabili ##

Nessun comportamento non accettabile sarà tollerato, e chiunque venga intimato a cessare un comportamento non accettabile deve eseguire immediatamente.

Se un utente si comporta in maniera non accettabile, gli amministratori della comunità possono prendere qualsiasi misura ritengano opportuna, fino all’espulsione dalla comunità senza preavviso.

## Altre indicazioni ##

* Man mano che la comunità cresce, tenere traccia di nickname e brand può diventare complicato: laddove non vi siano controindicazioni di qualsivoglia natura, compilate il vostro profilo con nome e cognome.
* Scrivere nei canali pubblici favorisce la collaborazione nel rispetto della cultura open source e, nel dubbio, deve essere sempre preferito a collaborare in canali privati o messaggi 1-a-1.
* La WordPress Foundation ha piena autorità sui nomi e loghi di WordPress e WordCamp. Cerchiamo di non violare le loro regole, che potete trovare qui.

## Licenza e attribuzione ##

Questo CoC è liberamente tratto da quello di Open Source Bridge. L’originale è disponibile qui, ed è rilasciato sotto licenza Creative Commons Attribution-ShareAlike.
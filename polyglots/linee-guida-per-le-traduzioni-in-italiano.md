# Linee guida per le traduzioni in italiano

## Un po' di terminologia dei polyglots
1. **GTE** (General Translation Editor) - È la persona che ha accesso globale alla validazione delle stringhe tradotte in ogni tipo di progetto (temi, plugin, ecc.) per uno specifico locale. Il GTE può approvare il lavoro di altri GTE e dei PTE.
2. **Internazionalizzazione** (i18n) - Il processo di predisposizione (in fase di sviluppo) di temi e plugin per la futura, corretta, generazione di traduzioni in altre lingue, oltre quella originale (solitamente l’inglese).

3. **Localizzazione** (l10n) - La traduzione, in una data lingua (locale), di un prodotto precedentemente internazionalizzato.

4. **P2** - I blog dei diversi team su https://make.wordpress.org. Il termine «P2» deriva dal nome del tema di WordPress utilizzato da questi blog. Quello dei Polyglots è il seguente: https://make.wordpress.org/polyglots

5. **Polyglots** - Il nome del team internazionale che traduce il software open source WordPress e tutti i relativi progetti, come plugin, temi, applicazioni e siti web dell’ecosistema WordPress nelle diverse lingue. La lista di tutti i team internazionali e gli avanzamenti di stato delle traduzioni si possono trovare a questo link: https://make.wordpress.org/polyglots/teams/

6. **PTE** (Project Translation Editor) - Il Project Translation Editor (PTE) è responsabile della supervisione delle traduzioni di uno (o più) singoli progetti (ad esempio BuddyPress, WooCommerce o Twenty Fourteen). Il PTE autorizza e valida le stringhe tradotte dai Contributor nel proprio, specifico locale. I PTE vengono nominati dai GTE.

7. **Rosetta** - Così si chiamano i siti web WordPress.org di ogni paese che sono il riferimento della community Polyglos nella rispettiva lingua per quanto riguarda le attività dei Polyglots stessi. Quando si dice «mettiamo su Rosetta» per lo più si fa riferimento all’aggiunta o alla modifica di informazioni e contenuti alla sezione «Traduci WordPress in italiano». Il link al sito web Rosetta in italiano è il seguente: https://it.wordpress.org/

8. **Translation Contributors** - Tutte quelle persone che hanno suggerito almeno una traduzione in uno specifico locale a uno qualsiasi dei progetti WordPress e che sul loro profilo hanno il badge.

## Glossario
Il principale riferimento, oltre al canale Slack, è il glossario ufficiale, sempre in evoluzione. Di recente GlotPress integra la funzione di suggerimento delle parole presenti nel glossario. Quindi, quando entri in una stringa per tradurre, le parole presenti nel glossario sono sottolineate e il suggerimento di traduzione viene visualizzato al passaggio del mouse.

### Come sottoporre nuovi termini da inserire nel glossario
Hai un suggerimento per una traduzione che non è presente nel glossario?
1. Controlla, prima di inviare il tuo suggerimento, che il termine non sia già presente nel [glossario](https://translate.wordpress.org/locale/it/default/glossary) in GlotPress.

2. Vai su https://it.wordpress.org/team/

3. Aggiungi un nuovo post (se è il tuo primo post andrà in moderazione e non sarà visibile immediatamente).

4. Scrivi il termine che vuoi discutere e scrivi il tuo suggerimento e tutte le eventuali motivazioni, annotazione, ecc…

5. Usa il tag “glossario” al fondo del testo.

6. Pubblica

7. Partecipa alle riunioni periodiche di discussione (di norma, il giovedì alle 13:00 o alle 19:00 nel canale #polyglots di Slack)

Tutti possono lasciare i propri commenti alla discussione e periodicamente, nel canale Slack #polyglots, si svolgono delle riunioni in cui vengono prese le decisioni.


### Alcune regole per suggerire nuovi termini nel glossario
1. I termini che non hanno particolari sfumature tecniche o specifiche non necessitano essere incluse.  Lo scopo del glossario è dare indicazioni per termini particolari o per indicazioni che esulano dalla traduzione “normale” di un termine – Nello specifico, il glossario non sostituisce il vocabolario.

2. L’aspettativa per i TE, è che ci sia una conoscenza sufficiente dell’inglese. Nel caso non si sia certi di una traduzione dall’inglese, prima di proporre nuove termini, è buona pratica prima una verifica su wordreference.com e, qualora questo non abbia dissipato dubbi, di chiedere su Slack nel canale #live-polyglots.

3. Per tradurre in modo corretto, è fondamentale – prima ancora di discutere di un termine – aver capito il contesto e appurato se si tratta (ad esempio) di verbo o o sostantivo, così da tradurre in modo congruo. Un esempio è preview, che può essere tradotto come “visualizzare anteprima” (se verbo) o come “anteprima” se sostantivo.

4. Quando inserisci un termine per essere valutato per il glossario, fornisci anche informazioni a riguardo che aiutino a capirne contesto e motivazione, altrimenti è molto difficile comprendere correttamente.


## Il registro e il tono
* WordPress, in italiano, usa un linguaggio informale (“tu”) e quindi non si parla mai in terza persona o al plurale
* Scegli un linguaggio di facile lettura e comprensione, che sia adatto anche a chi non possiede una preparazione tecnica specifica.
* Scegli frasi brevi e chiare, evita la forma passiva.
* Cerca, se puoi, di riflettere il tono del testo originale.
* Non tradurre mai in modo letterale ma in modo coerente e opportuno al contesto.
* I termini tecnici, nella maggior parte dei casi, non devono essere tradotti: se sospetti che un termine sia tecnico non tradurlo. Consulta il glossario ufficiale (GlotPress) e, se hai altri dubbi, vieni su Slack.
* Ricorda: i nomi dei temi e dei plugin NON vanno mai tradotti, rimangono, cioè, invariati (copy from original – – > suggest new translation).
* Ricorda: le stringhe relative al changelog nel readme dei plugin NON vanno tradotte, rimangono, cioè, invariate (copy from original – – > suggest new translation).

## Regole ortografiche e grammaticali

### Accenti
* Né. (né questo, né quello)
* Ne. (Non ne voglio più)
* Sé (pronome personale riflessivo di terza persona: “Pensa solo a sé. Di per sé sarebbe una buona idea”.).
* Perché, poiché, affinché, cosicché, giacché, nonché, purché.
* Ahimè, caffè, tè, cioè.
* Terza persona singolare del verbo “essere”: è. Maiuscolo È.
* NON usare MAI l’apostrofo al posto della lettera accentata
* C’è. “C’è qualcuno al telefono”.
* Ce n’è. “Non abbuffatevi, ce n’è per tutti”.
* Qui, qua e su NON hanno accenti.
* I monosillabi con duplice significato vanno scritti come segue:
* dà (verbo dare) da (preposizione)
* lì (avverbio di luogo) li (pronome)
* là (avverbio di luogo) la (articolo)
* sì (affermazione) si (pronome)

### Apostrofi
* Qual è. Qual non si apostrofa.
* Un po’.
* Terza persona singolare del verbo “fare”: fa, senza accenti. L’imperativo si apostrofa: fa’ (troncamento di fai).

### Punteggiatura e varie
*	I puntini di sospensione devono essere sempre e solo tre.
*	“Non ci sono spazi tra la parola precedente e il segno di punteggiatura che segue (punto, virgola, punto e virgola, due punti, punto interrogativo e punto esclamativo)”.
*	Non ci sono spazi tra parentesi, apici o virgolette e il loro contenuto: (pincopallo), “pincopallo”.
*	La maiuscola viene utilizzata solo:
* All’inizio della frase;
*	per nomi propri, città, paesi.
*	Le parole inglesi che rimangono invariate nella traduzione, alla forma plurale perdono la s e la quantità è data dall’articolo o preposizione associata (es. il plugin, i plugin)

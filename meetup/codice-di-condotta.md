
# 1. Scopo
Il WordPress Meetup di XXXNOMECITTÀXXX ritiene che la community debba essere aperta a tutti. Per questo ci siamo impegnati a fornire un ambiente amichevole, sicuro ed accogliente, indipendentemente da sesso, orientamento sessuale, disabilità, etnia, religione, sistema operativo preferito, linguaggio di programmazione o editor di testo.

Questo codice di condotta delinea il comportamento che ci aspettiamo dai partecipanti, nonché le conseguenze in caso di comportamento inaccettabile.

Invitiamo tutti gli sponsor, i volontari, gli speakers e i partecipanti ad aiutarci a realizzare una esperienza nella comunità che sia sicura e positiva per tutti.

# 2. Cittadinanza Open Source
Ulteriore obiettivo di questo codice di condotta è di aumentare la partecipazione alla cittadinanza Open Source, incoraggiando i partecipanti a dare riconoscimento e rafforzare la relazione tra ciò che viene fatto e la Community in generale.

Per raggiungere questo obiettivo, gli organizzatori del Meetup di  XXXNOMECITTÀXXX raccoglieranno i nomi di partecipanti che si sono distinti.

Se notate qualcuno che sta facendo uno sforzo in più per garantire che la nostra Community sia accogliente, cordiale e incoraggi tutti i partecipanti a contribuire nella misura più ampia, vogliamo conoscerlo. È possibile segnalare qualcuno parlando con l'organizzatore dell'evento oppure online.

# 3. Comportamenti attesi
Sii premuroso, rispettoso e collaborativo.
Evita comportamenti e linguaggio umilianti, discriminatori o molesti.
Sii consapevole dell’ambiente circostante e degli altri partecipanti. 
Qualora notassi una situazione pericolosa o qualcuno in difficoltà, avvisa subito gli organizzatori.
Partecipa in modo autentico ed attivo. Così facendo contribuirai a creare il Meetup di XXXNOMECITTÀXXX  e renderlo tuo.

# 4. Comportamenti non accettabili
I comportamenti non accettabili includono: intimidazioni, offese, violenze, discriminazioni, comportamenti offensivi o umilianti da parte dei partecipanti al Meetup di XXXNOMECITTÀXXX  e agli eventi correlati. Tutte le aree adibite al Meetup di XXXNOMECITTÀXXX  possono essere condivise con altre persone; ci aspettiamo tu sia rispettoso verso tutti i frequentatori di questi luoghi.

Le molestie possono includere: commenti verbali offensivi legati a genere, orientamento sessuale, razza, religione e disabilità; uso inadeguato di nudo e/o di immagini sessuali negli spazi pubblici (comprese le slide di presentazione); intimidazione intenzionale, stalking; fotografie o video inadeguati; interruzione prolungata di talk o altri eventi; contatto fisico inadeguato e attenzioni sessuali non gradite.

# 5. Conseguenze per i comportamenti non accettabili
Non saranno tollerati comportamenti non accettabili né da parte di partecipanti, organizzatori, personale della sede o sponsor, né da altri avventori nelle aree del Meetup di XXXNOMECITTÀXXX.

Chiunque venga invitato a cessare un comportamento non accettabile deve eseguire immediatamente.

Se un partecipante tiene un comportamento non accettabile, gli organizzatori del Meetup possono adottare qualsiasi misura ritengano opportuna, fino all’espulsione dall’evento senza preavviso o rimborso.

# 6. Cosa fare se sei testimone o oggetto di un comportamento non accettabile
Se sei vittima di un comportamento non accettabile, se noti qualcuno che sta subendo un comportamento non accettabile o per qualunque altra esigenza, avvisa subito uno degli organizzatori del Meetup oppure invia una segnalazione se il fatto è accaduto online.

Il team del Meetup di XXXNOMECITTÀXXX sarà a disposizione per aiutare i partecipanti a contattare la security della sede o le forze dell’ordine locali, per scortare o assistere in altro modo coloro che subiscono un comportamento inaccettabile, perché si sentano al sicuro nella comunità.

# 7. Ambito di applicazione
Ci aspettiamo che tutti i membri della comunità, gli sponsor, i volontari, gli speaker, i partecipanti ed altri ospiti rispettino questo codice di condotta in tutte le sedi e nei relativi eventi.

# 8. Contatti
Puoi raggiungerci tramite il pulsante "Contatto" nella barra laterale sinistra che trovi nella pagina "Membri" del nostro spazio su Meetup.com.

# 9. Licenza e attribuzione
Il presente Codice di condotta è ispirato dall’importante lavoro di Open Source Bridge. L’originale è disponibile all’indirizzo http://opensourcebridge.org/about/code-of-conduct/ ed è rilasciato sotto Creative Commons Attribution-ShareAlike.


#1. Scopo
WordCamp XXXNOMEWORDCAMPXXX ritiene che la community debba essere aperta a tutti. Per questo ci siamo impegnati a fornire un ambiente amichevole, sicuro ed accogliente, indipendentemente da sesso, orientamento sessuale, disabilità, etnia, religione, sistema operativo preferito, linguaggio di programmazione o editor di testo.
Questo codice di condotta delinea il comportamento che ci aspettiamo dai partecipanti, nonché le conseguenze in caso di comportamento inaccettabile.
Invitiamo tutti gli sponsor, i volontari, gli speakers e i partecipanti ad aiutarci a realizzare un evento sicuro e positivo per tutti.

#2. Cittadinanza Open Source
Ulteriore obiettivo di questo codice di condotta è di aumentare la partecipazione alla cittadinanza Open Source, incoraggiando i partecipanti a dare riconoscimento e rafforzare la relazione tra ciò che viene fatto e la Community in generale.
Per raggiungere questo obiettivo, gli organizzatori di WordCamp XXXNOMEWORDCAMPXXX raccoglieranno i nomi di partecipanti che si sono distinti e li ringrazieranno su questo sito a fine evento.
Se notate qualcuno che sta facendo uno sforzo in più per garantire che la nostra Community sia accogliente, cordiale e incoraggi tutti i partecipanti a contribuire nella misura più ampia, vogliamo conoscerlo! È possibile segnalare qualcuno al desk di registrazione o contattandoci via email.

#3. Comportamenti attesi
Sii premuroso, rispettoso e collaborativo.
Evita comportamenti e linguaggio umilianti, discriminatori o molesti.
Sii consapevole dell’ambiente circostante e degli altri partecipanti. Qualora notassi una situazione pericolosa o qualcuno in difficoltà, avvisa subito gli organizzatori.
Partecipa in modo autentico ed attivo. Così facendo contribuirai a creare WordCamp XXXNOMEWORDCAMPXXX e renderlo tuo.

#4. Comportamenti non accettabili
I comportamenti non accettabili includono: intimidazioni, offese, violenze, discriminazioni, comportamenti offensivi o umilianti nei confronti dei partecipanti al WordCamp XXXNOMEWORDCAMPXXX  e agli eventi correlati. Tutte le aree adibite a WordCamp XXXNOMEWORDCAMPXXX  possono essere condivise con altre persone; ci aspettiamo tu sia rispettoso verso tutti i frequentatori di questi luoghi.
Le molestie possono includere: commenti verbali offensivi legati a genere, orientamento sessuale, razza, religione e disabilità; uso inadeguato di nudo e/o di immagini sessuali negli spazi pubblici (comprese le slide di presentazione); intimidazione intenzionale, stalking; fotografie o video inadeguati; interruzione prolungata di talk o altri eventi; contatto fisico inadeguato e attenzioni sessuali non gradite.

#5. Conseguenze per i comportamenti non accettabili
Non saranno tollerati comportamenti non accettabili né da parte di partecipanti, organizzatori, personale della sede o sponsor, né da altri avventori nelle aree di WordCamp XXXNOMEWORDCAMPXXX .
Chiunque venga invitato a cessare un comportamento non accettabile deve eseguire immediatamente.
Se un partecipante tiene un comportamento non accettabile, gli organizzatori della conferenza possono prendere qualsiasi misura ritengano opportuna, fino all’espulsione dall’evento senza preavviso o rimborso.

#6. Cosa fare se sei testimone o oggetto di un comportamento non accettabile
Se sei vittima o se noti qualcuno che tiene un comportamento non accettabile, avvisa subito l’Organizzazione. Allo stesso modo se hai qualsiasi altro problema.
Il team di WordCamp XXXNOMEWORDCAMPXXX sarà a disposizione per aiutare i partecipanti a contattare le forze dell’ordine locali, per dare passaggi o per aiutare in altro modo coloro che subiscono un comportamento inaccettabile, perché si sentano al sicuro per tutta la durata dell’evento.
Ogni volontario può metterti in contatto con un membro dell’Organizzazione. Puoi anche recarti al Registration Desk e chiedere degli organizzatori.

#7. Ambito di applicazione
Ci aspettiamo che tutti i partecipanti all’evento (sponsor, volontari, speakers, partecipanti ed altri ospiti) rispettino questo codice di condotta.

#8. Contatti
Inserire i contatti di seguito e assicurati che questi includano informazioni sulle modalità per raggiungere gli organizzatori.

#9. Licenza e attribuzione
Il presente Codice di condotta è ispirato dall’importante lavoro di Open Source Bridge. L’originale è disponibile all’indirizzo http://opensourcebridge.org/about/code-of-conduct/ ed è rilasciato sotto Creative Commons Attribution-ShareAlike.

Nota: Questo testo nasce con l’idea di fare richiesta di spazi presso le università. Tuttavia, per varie esigenze, si potrebbe dover inoltrare la richiesta ad uno spazio di coworking oppure creare due richieste separate per evento e contributor day (spesso le università non concedono spazi il venerdì). Per usi diversi si consiglia quindi di creare un nuovo documento.

_WordPress Community Support, PBC
660 4th Street #119
San Francisco CA 94107_

Magnifico Rettore 

e gentile Prof. XXX

Università degli Studi di XXX

Oggetto: Richiesta di utilizzo degli spazi universitari a titolo gratuito
 
Illustrissimo Rettore,

con la presente, la WordPress Community di [Città] fa richiesta dell’uso degli spazi dell’Università di [Città] a titolo gratuito per la realizzazione, in collaborazione con il [Dipartimento di xxx], dell’evento denominato **WordCamp [Città][Anno]**.

La WordPress Community di XXX è parte di una comunità più vasta denominata WordPress Community, che ha organizzazioni locali in ogni parte del mondo e opera senza scopo di lucro nell’ambito della divulgazione e promozione del CMS (*Content Management System*) WordPress, il sistema open source più utilizzato al mondo per la pubblicazione di siti Web e blog personali. Si calcola che il xx% dei siti Web al mondo sia costruito con WordPress.

La Community di [Città] che organizza il **WordCamp [Città][Anno]** è rappresentata da un gruppo di persone che si ritrova durante i WordPress MeetUp di [Città], i quali sono incontri informali, liberi e gratuiti, ai quali possono partecipare, tra gli altri, sviluppatori informatici, appassionati e utilizzatori della piattaforma WordPress.

I **WordCamp**, invece, sono eventi organizzati dalla Community locale, finalizzati all’incontro delle persone e alla divulgazione della piattaforma WordPress. Durante questi incontri appassionati ed esperti si confrontano su tecnologie, strumenti, servizi e tutto quanto ruota intorno a WordPress e, in termini più allargati, rispetto all’evoluzione delle tecnologie Web.

Dal 2006 a oggi si sono svolti quasi [xxx] WordCamp in tutto il mondo, alcuni dei quali anche in Italia. Il più recente, che si è tenuto a [città] nel mese di [mese-anno], ha visto l’adesione di oltre xxx persone.

A questi eventi partecipano persone da tutto il mondo, speaker internazionali ed esperti riconosciuti. Sono eventi organizzati e gestiti da volontari e da chi crede nello spirito di divulgazione del software open source e di WordPress. Secondo le regole di organizzazione condivise dalla comunità, i WordCamp sono orientati verso un’audience di sviluppatori, di utenti e di chiunque voglia apprendere come utilizzare al meglio la piattaforma WordPress.
 
In linea con la motivazione che ha sempre sostenuto lo sviluppo open source di questo fortunato CMS, ovvero quella di democratize publishing, anche i WordCamp sono pensati per un vasto pubblico, che include sicuramente sia gli studenti sia chi si avvicina per la prima volta alle tecnologie Web.

Il clima dei WordCamp è sempre informale: i partecipanti trovano un ambiente rilassato, adatto all’incontro tra persone, allo scambio di conoscenze e all’apprendimento. È consuetudine, inoltre, che gli esperti di WordPress condividano informazioni e mettano a disposizione di chi si avvicina alla piattaforma il proprio bagaglio di competenze ed expertise in materia tecnologica e di Website development.

I WordCamp si svolgono di solito in due giornate, con finalità distinte: in una giornata, denominata **Contributor Day**, i partecipanti si mettono “al lavoro” per contribuire gratuitamente allo sviluppo e alla divulgazione della piattaforma. Raggruppati secondo le competenze individuali, vengono creati team separati di persone che intervengono nel miglioramento di elementi funzionali e di sviluppo della piattaforma, contribuendo alla programmazione di software, alla traduzione dei testi, all'assistenza online alla comunità Web e a tutte le altre attività finalizzate a rendere migliore WordPress e più semplice il suo utilizzo da parte degli utenti di tutto il mondo.

Nell'altra giornata i WordCamp, invece, assumono la forma di veri e propri convegni, con la successione rapida di interventi di speaker selezionati dalla comunità locale e che presentano argomenti di diverso livello tecnico, adatti a ogni tipo di pubblico, relativi all’uso e allo sviluppo di WordPress. Questa giornata di interventi viene denominata “**WordCamp**” in senso stretto.

La WordPress Community di [Città] ha previsto lo svolgimento del WordCamp e del Contributor Day per una durata di due giorni, rispettivamente nei giorni di **Venerdi xx e Sabato xx**.

Per lo svolgimento del WordCamp sarebbero necessari almeno due aule da circa xxx-xxx posti ciascuna e una sala attigua, per gli organizzatori del WordCamp. Tutti i luoghi dell’evento devono poter essere accessibili anche a persone con diverse abilità fisiche.

Per le giornate del WordCamp abbiamo previsto anche un momento di ristoro   per il quale servirebbe uno spazio di decompressione dove posizionare il servizio di catering per la pausa pranzo,  adeguato al numero di partecipanti nei due giorni. Questo spazio servirà anche per altre pause, per favorire gli incontri informali tra le persone davanti a un caffè, offerto dagli organizzatori.

I partecipanti previsti saranno circa xxx - xxx. Vista la complessità organizzativa, i WordCamp si svolgono sempre a numero chiuso, ma senza vincoli di iscrizione (ad esempio competenze o disabilità). In altre parole, sono previsti accessi controllati, ma con l'unica finalità di rendere possibile il regolare svolgimento dell’evento e dei seminari.

Tutti possono iscriversi: ai partecipanti viene consegnato un badge di riconoscimento (da tenere al collo) che consente l’accesso all’evento e la consumazione del pranzo durante le due giornate. Per questo sarà prevista la registrazione online al sito del WordCamp [Città]. Ai partecipanti verrà garantito un pasto durante il Contributor Day e un pasto durante il WordCamp. Si prevede anche la realizzazione di una maglietta o altro gadget da lasciare a chi partecipa.

Per far fronte alle spese (stampe dei badge, spese di catering non coperte dal costo del biglietto di partecipazione ecc.) il WordCamp prevede la partecipazione di piccoli sponsor che partecipano con un banchetto di piccole dimensioni (solitamente un semplice tavolo)e rollup. La loro partecipazione non è finalizzata a un guadagno diretto, ma esclusivamente a rendere possibile lo svolgimento dell’evento e   andare a pareggio con le spese. Tutta l’organizzazione dell’evento viene realizzata, infatti, a titolo gratuito da volontari.

In cambio della vostra disponibilità a ospitare l’evento, verrà data la ampia visibilità alla vostra Università come partner dell’iniziativa. Verranno dedicati articoli sul sito ufficiale dell'evento, momenti di ringraziamento ufficiale durante la giornata, il logo in tutti gli spazi e i materiali informativi e la citazione sui siti Web internazionali del circuito legato all'organizzazione mondiale di questi eventi.

Inoltre, **avremo la possibilità di offrire un numero limitato di accessi gratuiti a studenti della vostra Università che si iscriveranno all’evento**. In merito a questi possibili scambi, valutiamo anche vostre ipotesi e siamo disponibili a discutere ampiamente la reciproca collaborazione.
 
**Approfondimenti**
 
[Che cos’è WordPress?](https://wordpress.org/about/)

[Amazing WordPress Statistics](http://expandedramblings.com/index.php/wordpress-statistics/)

[Che cos’è un WordCamp?](http://central.wordcamp.org/)

[I WordCamp nel mondo dal 2006 a oggi](https://central.wordcamp.org/schedule/past-wordcamps/)

Il gruppo dei WordPress MeetUP di XXX link

[La WordPress Community mondiale](https://make.wordpress.org/)
 
**In sintesi**
 
L'evento WordCamp [Città], per un corretto svolgimento, avrebbe bisogno di queste soluzioni logistiche presso [sede][Città]:
 
WORDCAMP – [Inserire la data]

**2 aule contigue** e accessibili per **xxx** posti complessivi, aule con sistema di proiezione di presentazioni su pannello o lavagna, sistema di amplificazione audio, dotate di allacciamento di corrente elettrica e connessione WiFi;

**1 aula magna**, per sessioni plenarie, capace di ospitare xxx persone;

**1 sala organizzatori** per xx persone;

**1 spazio catering** per xxx persone;

**1 spazio piccoli espositori** e **per gli incontri tra le persone** (corridoio, zone antistanti alle aule ecc., ma sufficienti al passaggio e alla sosta di xxx-xxx persone)
 
 
Restiamo a vostra disposizione per qualsiasi richiesta di chiarimento e ulteriori dettagli.
 
Cordialmente.
 
Nome e Cognome
Coordinatore WordCamp [Città][anno]

 
Luogo e data
 
Contatti Organizzatori
WordCamp xxx xxx

Nome e Cognome                   cellulare           email

Nome e Cognome                   cellulare           email


# Cos’è un WordCamp

I WordCamp sono eventi dedicati a WordPress - la piattaforma di publishing più usata al mondo -, organizzati dalle comunità locali di utenti. A seconda della città, un WordCamp avrà da 50 a 1000 partecipanti, tra appassionati ed esperti da tutto il mondo che condividono le proprie conoscenze e si confrontano su tecnologie, strumenti, servizi, e tutto quanto ruota intorno a WordPress e, in termini più allargati, rispetto all’evoluzione delle tecnologie Web.
 
Il primo WordCamp si è svolto nel 2006 a San Francisco ottenendo un grandissimo successo diventando una  parte fondamentale dell'esperienza WordPress per molte persone in tutto il mondo.
 
Esistono inoltre due grandi eventi che si svolgono annualmente: WordCamp Europe e WordCamp USA che raggruppano rispettivamente le comunità locali. Questi eventi attraggono migliaia di partecipanti provenienti da tutto il mondo e la loro location varia di anno in anno. 
 
Un WordCamp ha tra i suoi scopi quello di migliorare la propria esperienza nell’uso di WordPress e far conoscere ed espandere la community che contribuisce a WordPress stesso. Ci saranno una o più giornate dedicate a WordPress e alla sua Community nelle quale avrai l’opportunità di affrontare diversi argomenti e conoscere tante persone e la loro esperienza. Potrai inoltre condividere la tua, e aiutare chi è alle prime armi.

I WordCamp richiedono molto lavoro e diverse settimane di preparazione, lavoro svolto dalla comunità locale che, come il resto della community, è interamente formata da volontari. 
Il giorno dell’evento troverai un’intera squadra di persone dedicata a rendere la giornata piacevole e il più produttiva possibile. 
 
Anche tu puoi farne parte!
 
Ti invitiamo a partecipare a questa esperienza con noi!

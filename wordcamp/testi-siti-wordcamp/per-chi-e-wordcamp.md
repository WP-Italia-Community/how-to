# Per chi è un WordCamp?
 
L’evento è rivolto a tutti quelli che, a qualsiasi livello, abbiano un interesse per WordPress: blogger, creatori di contenuti, SEO, progettisti, marketer, sviluppatori, sponsor, designer, proprietari di siti, appassionati, curiosi ed esperti di WordPress, ma non solo!

A questi eventi può partecipare anche chi è alle prime armi e lavora (o vuole lavorare) sul web. 

I WordCamp sono eventi dedicati a tutti coloro che vogliono condividere, collaborare, imparare qualcosa di nuovo, aggiornarsi sull’avanzamento tecnologico, scambiarsi informazioni ed esperienze, fare nuove amicizie e trovare collaboratori per nuovi progetti. Tutto riguardo al mondo di WordPress.

Se ti sei riconosciuto in alcuni di questi aspetti puoi essere sicuro che un WordCamp è l’evento che fa per te!


# Cosa aspettarsi da un WordCamp?

Una giornata intera per arricchirti, sorprenderti e occupare bene il tempo!

Imparare, conoscere, crescere, formarsi e informarsi, sono soltanto alcune delle tante possibilità che un WordCamp può offrire.

Con tanto spazio per il networking!

A questi eventi troverai persone interessanti con le quali è possibile iniziare delle collaborazioni che potrebbero portare a dei business di successo.

I WordCamp, però, non sono soltanto occasioni di business o networking, sono anche  momenti dove si ritrovano amici lontani con cui si è collaborato a distanza durante l’anno.


C’è un motivo per tutti per partecipare a un WordCamp!

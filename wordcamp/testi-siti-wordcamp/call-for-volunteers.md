  # Call for Volunteers
Siamo alla ricerca di persone entusiaste, organizzate, energiche, e che amano WordPress!

## Perché Dovresti Candidarti Come Volontario Per Il Wordcamp [Città]?
Perché è una esperienza bellissima, ed è un modo di contribuire a WordPress. Perché ti permetterà di conoscere tante persone, e potrai far parte di questa fantastica comunità. E per tantissimi altri buoni motivi.

**Perché abbiamo bisogno di te!**

Un WordCamp **esiste grazie alle persone** che, volontariamente, scelgono di dedicare del tempo all’organizzazione e poi alla gestione delle tante cose che fanno di questi due giorni **una grande festa**	.

Puoi fare parte anche tu di questo team: non ci sarà bisogno di altro che di **entusiasmo, buona volontà, voglia di mettere il tuo tempo a disposizione della community**.

Fare il volontario significa vivere da dentro l’evento: significa sentirsi parte del funzionamento di questa splendida macchina, arrivare a sera esausti ma euforici, sapere che le persone si stanno godendo l’intero evento anche grazie al tuo contributo.

[OPZIONALE] Senti cosa dicono le persone che l’hanno fatto prima di te, a Torino o a Milano lo scorso anno: 
Esempio: [https://2017.torino.wordcamp.org/2017/01/19/lets-go-volunteer/](https://2017.torino.wordcamp.org/2017/01/19/lets-go-volunteer/)

## Vuoi Candidarti?
Leggi le informazioni qui sotto e poi vai in fondo alla pagina e compila il form.

## Come Puoi Essere D’aiuto 
Abbiamo bisogno di volontari sul campo e con le mani in pasta il giorno dell’evento. 

### [RUOLI VERSIONE CORTA]
Le attività di un volontario sono: 

* Registrazione e accoglienza.
* Distribuzione swag e gadget del WordCamp.
* Aiutare durante il pranzo e le pause caffè.
* Assistenza speaker.
* Occuparti della sala durante i talk.
* Aiutare i partecipanti a orientarsi nella venue.


### [RUOLI VERSIONE LUNGA]
Ma esattamente cosa ci serve? Solitamente i ruoli da ricoprire sono quelli descritti qui sotto, ma è possibile che in prossimità dell’incontro cambi qualcosa e si aggiungano o tolgano alcune figure:

* **Registrazione**: accoglienza dei partecipanti, consegna del badge e dei gadget dell’evento.
* **Green Room**: è una stanza dedicata ai volontari/organizzatori e speaker. Il ruolo è quello di presidiare la stanza per mantenere il silenzio e l’accesso riservato.
* **Emcee**: è la persona che presenta i talk e gli speaker, intrattiene durante le pause comunicando informazioni di servizio e avvisi.
* **Time Keeper**: ha il fondamentale compito di aiutare gli speaker a rispettare i tempi prestabiliti mostrando loro un cartello con il tempo rimanente alla fine dell’intervento.
* **Room Manager**: è in servizio all’interno della sala della conferenza. Coordina e verifica che tutto funzioni e che si rispettino i tempi, e gestisce tutto quello che riguarda la sala e lo svolgimento della conferenza al suo interno. Verifica che ci siano gli speaker prima del loro talk, li aiuta a testare la connessione video al proiettore. È anche la persona che verifica che il team della sala sia al completo 10 minuti prima di iniziare. Durante il Q&A porta il microfono alla persona nel pubblico che l’MC gli indicherà per far fare la domanda.
* **Social Media**: dovrà occuparsi di fare il live su Twitter e Facebook durante la conferenza. I volontari che si occuperanno di questa attività dovranno seguire i talk e twittare i contenuti più interessanti.
* **Riprese video**: dovrà occuparsi della parte di audio e video nella sala assegnata, controllando il corretto funzionamento delle registrazioni e del sistema audio, durante ogni sessione.
* **Fotografi**: con propria attrezzatura, il compito sarà quello di immortalare i vari momenti del WordCamp e soprattutto il suo spirito, producendo del materiale fotografico utilizzabile anche a scopi promozionali.

## FAQ
### Sarò In Servizio Tutto Il Tempo?
No. Verranno stabiliti dei turni.  Ricorda, però, che sarai riconosciuto come componente dello staff durante tutto l’evento: ci aspettiamo, quindi, che tu sia disponibile per aiutare i partecipanti.  È l’onore, e l’onere, di essere parte di un evento così coinvolgente!

### È Previsto Un Compenso O Un Rimborso Spese?
No. I WordCamp sono eventi fatti da volontari, quindi, come nel resto del mondo, non sono previsti compensi o coperture di spese. Sarà tua cura coprire i costi di viaggio e permanenza a [CITTA]. Se sarai accettato come volontario avrai accesso gratuito all’evento per entrambi i giorni, pranzi inclusi.
Fare volontariato al WordCamp [CITTA] è un modo unico per contribuire e sostenere l’evento e la comunità di WordPress.

### Che Cosa Devo Aspettarmi?
Di divertirti, anzitutto!

Ti comunicheremo al più presto se sarai parte del nostro team di volontari – nb: ci piacerebbe accettare tutti, ma non è sempre possibile! Quindi se non avrai una conferma, non averne a male: ci saranno tantissime altre occasioni per contribuire a WordPress! 

Una volta che sarai accettato come volontario al WordCamp [città anno], sarai aggregato al team dei volontari in funzione di ciò che sai fare e ti saranno assegnati vari compiti prima e durante l’evento.

Ci incontreremo il [data orientamento}, per orientare le attività dello staff di cui fai parte. Conoscerai l’intero team, parleremo dei compiti assegnati a ciascuno, vedremo insieme la sede e potrai dare una mano alla prima organizzazione.

Il giorno del WordCamp, [data dell’evento], lavoreremo tutti assieme come parte di una squadra che ci auguriamo possa funzionare come un orologio. 

Hey, dopo l’evento c’è l’After Party, non vorrai mica andare via subito? 

### Ti Interessa Aiutarci?
Compila il modulo in fondo alla pagina. Non vediamo l’ora di averti nella squadra! 

Vuoi entrare subito nello spirito giusto? Se non ci sei ancora, raggiungi l’Italia WordPress Community su Slack! Sarà anche il nostro principale canale di comunicazione e coordinamento durante il WordCamp. 

Tutti i volontari avranno diritto all’ingresso gratuito al WordCamp, quindi se ti candidi non procedere con l’acquisto del biglietto!
Se non sarai scelto tra i volontari, ma decidessi comunque di venire (ovvio che vieni!) non preoccuparti di restare senza biglietto, ne metteremo in vendita altri!

Tutte le informazioni vengono raccolte al solo scopo di mantenere una comunicazione più efficace tra gli organizzatori del team WordCamp [CITTA] e i volontari.

[Inserire alla fine MODULO DI CONTATTO per raccogliere le candidature]

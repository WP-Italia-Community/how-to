# I verbali

Ogni team WordPress ha diverse riunioni periodiche e si deve documentare le decisioni e cosa è stato fatto sia per chi non ha potuto partecipare che come storico per il futuro.  
Questi verbali nel tempo si sono dimostrati utili per vedere l'evoluzione e lo stato della comunità e permettono anche di promuovere gli stessi team e le loro attività.  

## Scopo del verbale
Il verbale deve informare chi non ha potuto partecipare e aiutare anche dopo un anno a capire cosa è stato fatto quindi deve contenere tutte quelle informazioni che hanno reso la riunione importante per il futuro della comunità.  
Ad esempio cosa è stato affrontato, cosa è stato deciso, cosa è rimasto in sospeso, se si cerca aiuto, cosa non funziona e cosa rimane da fare.

## Come fare i verbali

Ogni riunione deve avere un incaricato di dirigerla e che si occuperà della scrittura di un verbale (può farlo anche qualcun'altro) e deve essere pubblicato appena dopo la riunione (un giorno di attesa ci può stare ma è meglio evitare perché col tempo è facile scordarsi questo passaggio).  
Un trucco usato da molti è di scriverlo durante la riunione stessa sul sito [it.wordpress.org/team/](https://it.wordpress.org/team/) per ottimizzare i tempi.  
Il verbale deve consistere in:

* Il titolo deve contenere la data della riunione (GG/MM/AAAA)
* Il titolo deve contenere il nome del team
* Includere i nomi dei partecipanti (possibilmente taggandoli nel post con il nick che hanno su WordPress.org). Solo i partecipanti, ovvero coloro che partecipano alla riunione e non solo i presenti. Così è più facile segnare i vari partecipanti invece di tutti quanti.
* Includere il canale della riunione per invogliare la comunità alle prossime riunioni
* Se possibile inserire quando ci sarà la prossima riunione
* Contenere un ordine del giorno (se presente)

Sempre usare il formato Standard e non Aside nell'editor, per farlo dovete dare un titolo (cliccando su quell'icona illeggbile sulla destra del post).

![](https://user-images.githubusercontent.com/5690173/36482073-525fb724-1712-11e8-8781-dfda2d0ccbd9.png)

## Il riassunto

Il riassunto dipende dalla tipologia di riunione sul tema perché potrebbe essere necessario farla come un elenco oppure un riassunto scritto diviso per argomenti.   
Ad esempio un elenco per assegnare le cose da fare taggando le persone oppure un riassunto veloce di una riunione in cui è stata fatta solo formazione.  

L'ideale è aggiungere un link alla chat Slack, questa soluzione però nel lungo termine è sconsigliata. Il problema è che non abbiamo il piano a pagamento e quindi dopo qualche giorno o mese lo storico della chat non è più raggiungibile o facilmente navigabile. 
La soluzione è caricare la chat (se necessario)  su altri siti come pastebin ad esempio.  
Ordine del giorno (detto ODG) e verbali solitamente sono due notizie diverse sul portale da pubblicare prima e dopo l'incontro.

### Formattazione

Il testo come già spiegato è preferibile se diviso in sezioni con titoli ed elenchi per facilitare una lettura veloce.

## Dopo la pubblicazione

Una notizia pubblicata può essere marcata come "Da Fare" e verrà evidenziata in rosso (cliccando sul pulsante sottostante), utile per gli ordini del giorno.
